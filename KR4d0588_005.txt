# -*- mode: mandoku-view; -*-
#+TITLE: 蟻術詩選
#+DATE: 2015-09-12 01:28:47.198316
#+PROPERTY: ID KR4d0588
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB12n0775-005蟻術詩選-卷之五.
<pb:KR4d0588_SBCK_005-1a>¶
蟻術詩選卷之五¶
　　　　　　　　　　　　　　元雲間邵復孺著¶
　　　　　　　　　　　　　　明新都汪　稷校¶
　　　七言排律¶
　　　　汪太守夀席同諸老分韻得蘭字¶
九仙山下梅開早生意齋前竹耐寒揷架書多呈琬琰¶
寫經牕靜長琅玕晝閑風滿談玄麈春暖庭生結佩蘭¶
老子胡牀饒&KR0483;興郞君綵戲有餘歡對棋不勌仙柯爛¶
醉草從教墨沼乾門外塵氛俱辟易壷中歲月儘盤桓¶
已聞北闕徵黃霸未許東山老謝安南極景星明永夜¶
鶴書欲下五雲端¶
<pb:KR4d0588_SBCK_005-1b>¶
　　　　&KR0009;孤山和靖祠堂葉掌祠¶
聞道髙居絶世塵湖光十里碧&KR0639;&KR0639;向来東閣梅花好¶
近日西山爽氣新學士港　春窈窕先生冢　石嶙峋¶
共欣當代文風盛不使咸平勝迹湮結屋數楹鋪俎豆¶
種花千樹闢荊榛明時汙簡書髙節吉日生芻屈搢紳¶
緑𩬊掌祠談笑逸畵船載客徃来頻新亭風景應回首¶
故國江山亦愴神蠟屐一䨥吟踏雪銅錢三百醉行春¶
家童放鶴青㝠上道士籠鵞緑水濵清宴有時呼錦瑟¶
髙歌長是岸烏巾江城握手窮冬迫客舍論心古意眞¶
一自北風吹去斾幾畨南浦候離人喜從歸鴈曾傳信¶
咲指盟鷗欲問津谷口犂鉏仍汨沒山隂觴咏屢因循¶
<pb:KR4d0588_SBCK_005-2a>¶
生涯自信溝中斷意氣深期席上珍安淂鳴鞭追騕褭¶
尚&KR0014;肆筆對麒麟黃昏踈影應無恙白雪陽春莫效顰¶
絳帳談經終有約青藜照坐定相親西泠渡口重維櫂¶
第二橋東擬卜鄰¶
　　　　曹安雅翁新營瀼東莊¶
小隱清溪多歲月舊家喬木老風烟雲寒髙卧崑山屋¶
雨暖深畊瀼水田洛社衣冠無俗習善和書籍有人傳¶
飄蕭華髮三千丈&KR0009;傲清時六十年著述自堪當野史¶
歸休曾不念塵縁春生栗里𩀱吟屐秋入呉淞一釣船¶
茶盌通仙揮麈外酒瓢㽞客剪燈前乆諳時論同堅白¶
自許風情合太玄白璧一䨥光炯炯朱絃三歎舞蹮蹮¶
<pb:KR4d0588_SBCK_005-2b>¶
庭深玉樹孫枝長籬遶黃花晚節妍氣味本同瓜圃瓞¶
歳寒猶比竹林賢想應出處人同世好在鴻濛太極先¶
蟻術詩選卷之五¶
