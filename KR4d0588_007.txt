# -*- mode: mandoku-view; -*-
#+TITLE: 蟻術詩選
#+DATE: 2015-09-12 01:28:47.286466
#+PROPERTY: ID KR4d0588
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB12n0775-007蟻術詩選-卷之七.
<pb:KR4d0588_SBCK_007-1a>¶
蟻術詩選卷之七¶
　　　　　　　　　　　　　　　元雲間邵復孺著¶
　　　　　　　　　　　　　　　明新都汪　稷校¶
　　　七言絶句¶
　　　　見梅懷錢南金¶
東風吹鬢酒㳙㳙拄杖看花又一年怪底江淹容易老¶
幾回南浦送春船¶
　　　　早春鴛湖夜泊¶
燒燈過了閒門靜踏月歸来宿酒香何處髙樓夜吹笛¶
曲中桃葉斷人膓¶
　　　　晚晴二首¶
<pb:KR4d0588_SBCK_007-1b>¶
槿籬疎處夕陽明簾捲薫風溽氣清竹簟半閒書帙亂¶
倒欹烏葛看新晴¶
濯濯南風入苧衣門前江色映書闈浮雲卷盡天連水¶
兩個鵁鶄上下飛¶
　　　　小鬟以墨海棠爲名友人張子正爲之畵以¶
　　　　　求題¶
嬌枝小小出簾櫳賜浴蕐清淨洗紅一自金鑾供奉後¶
夢魂長在研池中¶
　　　　七夕日孫果育丈席上有詩首句約坐客各¶
　　　　　續卒章爲賦如左¶
白髮年年逢七夕青天夜夜見雙星客樓亦有當時月¶
<pb:KR4d0588_SBCK_007-2a>¶
却照誰家戲綵庭¶
　　　　題演上人畵蘭¶
空山楚雨夜淙淙一硯春雲起碧牕却憶扁舟載離思¶
暖風容與渡湘江¶
　　　　題危鍊師春溪小泛畵¶
春樹扶疎水接天紅塵不識此山川風流二老衣冠古¶
多是山隂道士船¶
　　　　題黃一峯畵扇¶
南州丘壑無今古東晉衣冠乆陸沉便欲相從二三子¶
滿船載酒劇論心¶
　　　　陪曹雲西翁携妓泛荷舟中次韻¶
<pb:KR4d0588_SBCK_007-2b>¶
蘂宫仙子蒨霞粧太乙眞人白苧裳獨欠湘靈来鼓瑟¶
冰絃&KR0851;&KR0851;按清商¶
紅藕溪頭白玉磯畫船載客憺忘歸&KR0726;姝散得天花亂¶
不敢飛来著羽衣¶
　　　　明日曹安雅翁約席上諸公再放蓮塘席間¶
　　　　　次韻¶
老魚吹浪𧺫層瀾六月陂塘特地寒花底畵船人似玉¶
忘機鷗鷺亦貪看¶
花間玉露夜生香淨洗冰肌不受粧三十六陂還有約¶
定携羽扇看新涼¶
　　　　次韻荅衛立禮元旦之作¶
<pb:KR4d0588_SBCK_007-3a>¶
鬢底新霜白未眞情懷已似老来人春風獨自無崖岸¶
委曲相尋白㲲巾¶
　　　　桃源畵卷¶
人間不識武陵春獨有漁郞認得眞只作曲江風景看¶
殘山剰水尚精神¶
　　　　松竹卷子¶
華頂蒼寒松五粒渭川風度竹千竿長安陌上看花客¶
不信山中有歲寒¶
　　　　雪山便面¶
山中茆屋四時好雪裏開門心眼眀小童沽得前村酒¶
須著溪翁相對傾¶
<pb:KR4d0588_SBCK_007-3b>¶
　　　　春日和錢南金韻¶
溪上東風散草芽去年曾此共看花至今留得行春屐¶
猶帶西園徑裏沙¶
　　　　次荅汪子翼進士嘗爲采石山長三衢學正¶
采石官醪琥珀黃柯山玄璧照人光芸香閣上無塵事¶
鄭老詩成醉欲狂¶
　　　　同曹雲西翁泛舟過干山¶
松篁兩行遶溪灣一舸逍遙任往還藜杖幅巾林下去¶
野人疑是古商山¶
弭棹溪邊問老漁雨中歸路晚糢糊九峯三泖人家外¶
髣髴烟江疊嶂圖¶
<pb:KR4d0588_SBCK_007-4a>¶
　　　　賦孫果育丈千山小隱¶
清宵分榻聽疎鐘白日看山倚瘦笻想見幅巾蕭散處¶
層層樓閣萬株松¶
壇上藥罏時進水佛前燈火夜然酥儋州老子前身在¶
不比尋常醉道圖¶
　　　　卽景¶
一秋兵革競紛紛山下人家晝掩門昨夜南鄰雞犬閙¶
又傳吏過石壕邨¶
　　　　次張漫亭遣興四首¶
滿壁鑚書嫌脉望巡簷設網厭蠨蛸悟来物理如人事¶
準擬縁橧結小巢¶
<pb:KR4d0588_SBCK_007-4b>¶
僧舍看雲歌欵乃漁鄕對月舞婆娑山中住乆忘塵世¶
不道桑田變海多¶
南渡承平無復見中原喪亂又重看白頭父老談興廢¶
曾識漢宫承露盤¶
身到天河惟博望功成漢室有淮隂一時凛凜英雄氣¶
千載寥寥去住心¶
　　　　從軍過太湖上梅花正開與顧允中趙君式¶
　　　　　登山縱歩和韻三首¶
銅坑山下野人家信歩看梅石逕斜二月江南春寂寞¶
東風不管路傍花¶
曾到咸平處士家幾畨花壓帽簷斜如今老眼風塵際¶
<pb:KR4d0588_SBCK_007-5a>¶
不敢分明看此花¶
春光欲動客辭家戰艦縱橫破浪斜范蠡湖邊重回首¶
五陵不是舊時花¶
　　　　挑菜美人圖¶
記得行春出灞橋蹋青挑菜總嬌嬈如今老眼看圖畵¶
翆袖鴛鞵乆寂寥¶
　　　　和錢思復春日口號¶
二月江南白霧昏人家日日候晴暾踈林敗屋春無主¶
燕子歸来若箇村¶
　　　　己亥二月晦日寒食無錫東屯舟中澷成¶
薺麥青青殘柳黃兵餘無處不村荒惠山南畔逢寒食¶
<pb:KR4d0588_SBCK_007-5b>¶
回首松楸路杳茫¶
　　　　客樓春日¶
東風吹夢到溪頭溪樹依依緑水流斜日小橋扶醉客¶
逺煙芳草釣魚舟¶
　　　　西湖小景扇¶
畵橋厯厯樹斑斑蘇小紅樓紫翠間烟月不知人事改¶
夜㴱猶自照湖山¶
　　　　香雲室¶
牕前嵐氣博山罏壁上晴光海嶽圖一夜梅花橫紙帳¶
暖風吹夢遶蓬壺¶
　　　　題曹元博壁間馬文壁小畫¶
<pb:KR4d0588_SBCK_007-6a>¶
巖谷幽閒雨露深翠烟長護讀書林春風長養承平樹¶
期爾莬裘歲晏心¶
　　　　題項錬師山房倪元鎭小畵¶
空同山下無名樹秀葉飄颻翳翠霞移向玄都壇上種¶
春花開遍玉皇家¶
　　　　題夏頥貞所藏王睂叟真人馬逺溪月堂卷¶
憶過餘不(音/浮)玉麈山開玄堂下水潺潺只今惟見溪頭¶
月白鶴沖天不可攀¶
　　　　題扇寄鄒君顯¶
浣花溪上堂依竹采石沙頭月滿船鱸蟹熟時秋正好¶
放歌載酒白雲邊¶
<pb:KR4d0588_SBCK_007-6b>¶
　　　　君顯荅賦再韻以寄¶
情到澷題秋後扇興来欲放雪中船三江近信丹楓外¶
一夜相思白鴈邊¶
　　　　　一峯道人畵九山雪霽¶
大雪澷空暗九山晉人遺跡杳難攀老仙只在扶桑外¶
借淂瑤京鶴駕還¶
　　　　題墨竹¶
江村蠶老柳花香楚楚新梢出短牆却憶黃陵廟前過¶
澹雲疎雨映瀟湘¶
　　　　李雲山畵秋林晚歩¶
疊疊青山黃葉村夕陽喬木幾家存幽人占淂前溪住¶
<pb:KR4d0588_SBCK_007-7a>¶
不是桃源定鹿門¶
　　　　梨花十二紅¶
雨過東闌澹蕩晴飛来和恨寂無聲宣和殿下清明後¶
曾向花間見太平¶
　　　　夏士安家董元小寒林¶
徂徕山頂千年樹曾及承平雨露恩幾度長空飛霹靂¶
鬼神猶解護靈根¶
　　　　辛亥中秋橫溪菴客牕對月口號(時長子在/潁㓜子在)¶
(濠皆無/見期)¶
客牕孤坐過中秋病骨支離雪滿頭潁水濠梁千里外¶
一方明月照三州¶
<pb:KR4d0588_SBCK_007-7b>¶
　　　　桃花五色子¶
灼灼繁紅錦不如東風依約舊玄都劉郎老大無心賞¶
付與春巢五色雛¶
　　　　横溪晚歩¶
野老無家寄海村草荒秋老失柴門鱸肥蟹壯無勝侣¶
憶殺家園老瓦盆¶
經旬不過石橋隂幾夜雨多秋水深美人迢迢望不及¶
朗歌采芹傷我心¶
　　　　懷野舟客¶
鴻鴈風髙秋浦凉芙蓉花開紅錦張去年短藜携手處¶
萬頃黃雲秔稻香¶
<pb:KR4d0588_SBCK_007-8a>¶
　　　　停簫士女圖¶
花前月底不勝情欲度伊州又不成若見盧郞年少日¶
等閒吹作鳳皇鳴¶
　　　　息齋李使君自號廣陵醉客其守呉興日郊¶
　　　　　行見民家小湖石名蓬花峯玲瓏奇秀求¶
　　　　　之弗獲乃畵爲圖且書其意以識不忘客¶
　　　　　有持以求題者¶
苕霅溪頭石一卷廣陵移入畵圖傳崑岡烈熖誰能奪¶
牛李相看亦惘然¶
　　　　杏花宫女¶
花攅金屋雨嬌嬈依約東呉大小喬莫問中原舊春色¶
<pb:KR4d0588_SBCK_007-8b>¶
西陵烟樹正蕭蕭¶
　　　　柳隂宫女¶
御柳娉婷拂畵闌當時浪說楚腰鸞君王莫遣兒家學¶
千古天生只小蠻¶
　　　　牡丹士女¶
國色明粧映綺䟽晝閒隨意踏庭蕪洛陽春事今黄土¶
忍看承平士女圖¶
　　　　薝蔔士女¶
緑牕睡𧺫晝遲遲薝蔔香風透玉肌却憶芳園春夜飲¶
花前微醉絶纓時¶
　　　　秋懷故溪¶
<pb:KR4d0588_SBCK_007-9a>¶
三泖西来花滿園衣冠人物小桃源風流王謝今陳迹¶
燕子飛来只斷䰟¶
江上秋風吹客衣芙蓉花老客思歸荒煙亂艸斜陽外¶
夢遶前村舊釣磯¶
　　　　元日試筆¶
賀年鄰巷雨初乾把筆書牕墨尚寒忽見東風到門外¶
似將春意入毫端¶
茅簷春色年年在蓬髩霜華日日新世亂敢論生計事¶
身閒猶是太平民¶
　　　　上巳日泊舟崑山縣城北十里顧墓田家風¶
　　　　　暄日麗野花亂開邂逅父老爲設尊俎相¶
<pb:KR4d0588_SBCK_007-9b>¶
　　　　　率縱歩春興横生乃爲短述以紀所見¶
崑山城北路澷澷芳草連天雨乍乾柳緑花紅寒食近¶
春光不在故園看¶
廢宅荒池鎖碧苔桃花無主爲誰開舊時燕子知人事¶
飛過雕簷竟不来¶
蠶豆花明遶路香雞桑葉暗翠隂&KR0765;相逢野老留雞黍¶
尚覺芳郊引興長¶
呉女傷春晝掩扉猶將膏沐媚春暉逢人自把金錢卜¶
不信征人竟不歸¶
　　　　曹園看梅¶
西園玉樹老風烟離立盈盈不記年昨夜東君又披拂¶
<pb:KR4d0588_SBCK_007-10a>¶
疎枝冷蘂亦嬋娟¶
揚州紅蕚舊風流東閣何郞昔俊遊羌管數聲春拍塞¶
移宫換羽不勝愁¶
石橋流水夜涓涓時度寒香逐澗泉月落參橫疎影亂¶
羅浮春夢達牕前¶
　　　　貞溪初夏次南金韻¶
雨後林深竹筍肥渡頭風急柳花飛柴門不掩緑隂靜¶
人在閒牕試苧衣¶
巡簷燕子掠晴絲隔塢茶烟出院遲草色入簾人不到¶
午風吹暖夢回時¶
棟花風起漾微波野渡舟橫客自過沙上兒童臨水立¶
<pb:KR4d0588_SBCK_007-10b>¶
戲將萍葉飼黃鵝¶
小巷繅車霜繭熟前村社鼓野人来鵓鳩聲在樹隂裏¶
竹下柴扉晝不開¶
蟻術詩選卷之七¶
