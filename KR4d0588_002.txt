# -*- mode: mandoku-view; -*-
#+TITLE: 蟻術詩選
#+DATE: 2015-09-12 01:28:47.073872
#+PROPERTY: ID KR4d0588
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB12n0775-002蟻術詩選-卷之二.
<pb:KR4d0588_SBCK_002-1a>¶
蟻術詩𨕖卷之二¶
　　　　　　　　　　　　　　元雲間邵復孺著¶
　　　　　　　　　　　　　　明新都汪　稷校¶
　　　五言長律¶
　　　　貞溪寒望¶
物色存荒域人煙散逺郊閑門當野際望眼出林梢水¶
落三秋後天寒十月交草蕪殘畎畝塵没&KR0199;衡茅日送¶
牛羊下霜催橘柚包溪渾魚漏網樹折鳥傾巢風俗從¶
時改丘園未易抛生涯慙&KR0018;郭&KR0010;事乏充庖獨學唯踈¶
嬾羣居適混殽世途多反手友道絶投膠無復懷招隱¶
猶堪賦解嘲興来從目㫁一鴈下塘&KR0638;¶
<pb:KR4d0588_SBCK_002-1b>¶
　　　　至正庚辰&KR0010;暮大雪同孫果育季野衛立禮¶
　　　　　三先生分韵賦禁體得天字二十韻¶
肅殺成冬令禎祥兆臘前何人&KR0014;剪水此夕遂彌天始¶
訝同雲合俄看大地連皇恩敷宇宙春意滿山川氣應¶
豐年早光還太極先灑牕初淅淅入幕已翩翩部婁因¶
成積&KR0638;堂乆未塡隨風元辟易帶雨却俄延萬室均霑¶
瑞千林競奪鮮獵圍眀燧火僧舍&KR0120;茶烟髙卧甘茆屋¶
深耕望秫田映書如有約授簡豈無縁金帳家聲舊朱¶
樓樂事傳酣遊曾騕褭低唱總嬋姢尚覺寒罏好猶宜¶
破帽偏雞羣空出色驢背莫爭妍嚴瀨仍髙節程門憶¶
少年陶情憑酒力禁體詫詩篇豈意三陽迫重驚六出¶
<pb:KR4d0588_SBCK_002-2a>¶
全因聽郢中曲欲覓剡溪船¶
　　　　太原秦景容肄業胄監以春秋經中大都郷¶
　　　　　魁有田在海隅至正壬午秋以收稻至雲¶
　　　　　間錄示近詩和韻復其来意二十韻¶
世宦推三晉聲華自五陵禮隆鄕舉首望重辟雍朋白¶
璧光堪摘青霄世𫠦矜山陽聯㣧胄淮海接雲仍鼓篋¶
曾無忝穿楊豈不勝十年加淬礪萬里會鶱騰俊比峯¶
尖隼清嫌&KR0068;上蠅依依春月柳炯炯玉壺冰家學多軒¶
冕師模足準繩吟空謝池草業費剡溪藤壯志懷前席¶
雄才薄販繒詞源長倒峡賦壘況髙塍道本關淪喪文¶
應有廢興逺遊方澤國清話及鄰僧鄕味鱸曾膾家書¶
<pb:KR4d0588_SBCK_002-2b>¶
鴈可憑海潮鳴客枕江雨入書燈繼廪饒秔稌羞籩到¶
芡菱雅懷青嶂疊　白雲層傾葢真如故盟爐獨未¶
&KR0014;春秋湏附驥早晚看摶鵬¶
　　　　送松江太守楊公正秩滿歸太原¶
裂土邦千里孤城海一陬廟堂嚴遴𨕖牧守慎徵求有¶
美楊夫子眞如漢列侯雄才方趙璧間氣出幷州皁葢¶
聲蕐重銅章禮&KR0070;優民心懷善教政典邁前脩突兀黃¶
堂改森嚴畵㦸稠阻飢憐接踵移粟慰窮愁䟽鑿江河¶
道經營畎畞秋泮宫仍頌魯多士率歸周一諾䟽㽞獄¶
諸公服逺謀笑談均賦役聲價滿林丘強梗俱潛跡髙¶
明獨運籌拳拳崇祀典翼翼介神休報最還前列掄才¶
<pb:KR4d0588_SBCK_002-3a>¶
孰與儔去思登史𠕋来暮起歌謳雲路追黃鵠春風送¶
𬗋騮棠隂長藹藹柳色自悠悠波暖江淹賦天空庾亮¶
樓未&KR0014;趨幕府只想逐鼇頭朝野連呉楚恢台&KR0033;斗牛¶
何因&KR0014;借宼髙興欲依劉¶
　　　　悼趙士弘先生宋宗室良字行(與先人同/戊子生)¶
大族連天水餘芳出浚儀英雄隨氣運浩蕩濟艱危爲¶
庶清門貴傳家舊俗垂人猶羨鍾鼎業不廢弓箕文物¶
終難泯才華竟莫施通家推執友喬木共殘枝先子交¶
承蚤同庚意氣如由来諳契舊比歲數追隨倡和形詩¶
筆&KR0907;勤接酒巵客樓頻對榻親舍屢彈棋近作溪頭别¶
方爲歳晏期訃来疑入夢心折恨難追殷禮終黃土商¶
<pb:KR4d0588_SBCK_002-3b>¶
歌起繐帷斯文情所感況乃哭吾私¶
　　　　錢南金往歲胥會嘉禾𬗋虛觀近聞館於澱¶
　　　　　湖謝氏經年隔絶&KR0009;詩問訊二十韻¶
世路多關隔音書絶往還故人長在望良會眇難攀伊¶
昔来茸泖&KR0685;居共里闤蕳編爭取益詩酒最相關花徑¶
時時埽林荆日日班比年恒異處吾道屬多艱鷗鳥風¶
波急醯鷄宇宙慳洪溪重邂逅玄鬒各斒斕分手仙人¶
宅傾心刺史灣璠璵寧自韞蕭艾孰&KR0014;刪忽報遷翹館¶
還堪慰旅顔新詩應夢艸短屐快登山孤陋嗟無似驅¶
馳老漸頑廛居惟習嬾浪跡暫投閒澷欲爲雞口何&KR0014;¶
見豹斑心期忘蹭蹬歲序任循環故里春猶在秋牕月¶
<pb:KR4d0588_SBCK_002-4a>¶
又彎平湖澄水鏡孤阜聳烟鬟目㫁䕷蕪際神勞夢寐¶
間少須携白墮相與岸青綸¶
　　　　辛丑早春和顔仲逸新正試筆韻¶
江湖逢獻歲塵土各忘年天際凝煙没林梢霽雪懸山¶
川秖尚爾風物頓蕭然鳥語春聲動魚浮水氣還豐凶¶
&KR0403;俗讖治忽驗巫篿對酒亡新頌&KR0426;花失舊妍干戈紛¶
未巳燈火𡨜無傳閱世驚身老題詩讓爾先¶
　　　　客居感懷&KR0009;簡呉野舟四十韻¶
喪亂嗟吾老漂流惜子賢鄕關荒政裏萍梗畏途邊撫¶
事從誰論偷生秖自憐&KR0378;塗長汨没甲子屢推遷未覺¶
心灰冷何堪室罄懸泰山那畏虎蜀道但聞䳌蕩析彌¶
<pb:KR4d0588_SBCK_002-4b>¶
千里征徭徧一廛故園迷草莽喬木混風煙寳劒深埋¶
匣瑤琴乆絕絃兒童荒問學故舊失周旋生理儒冠誤¶
才情世累牽志乖綿上隱業廢汶陽田蓬島知何地桃¶
源別有天少年違宦達晚景&KR0018;神仙著屐慚靈運登樓¶
感仲宣意行花漠漠悵望草芊芊物色何曾歇人情實¶
自煎愁添新白髮貧憶舊青氊結舌防漓俗濳形逺逆¶
愆行藏甘屏迹塗抺敢求妍倦欲英&KR0160;歛窮惟氣節堅¶
不煩詹尹卜雅愛子雲玄夙昔知予者于今獨爾焉家¶
聲昭代重姻好德門聯和璧傷淪沒韋經肯棄&KR0162;重&KR1134;¶
驚濩落交慰憫顚連江海孤舟險風霜短褐便&KR0109;懷還¶
尚爾身世總茫然稍訝頭顱改仍欣禮貌全賞音殊落¶
<pb:KR4d0588_SBCK_002-5a>¶
落屈指特拳拳豈望唐虞際猶攀魏晉前隱淪須隴畝¶
衰謝合林泉黃卷希聞道丹砂覬引年誅茆求杜曲種¶
菊訪斜川春雨漁蓑唱秋風鶴帳眠酒杯從放浪詩卷¶
澷流傳小佇乾坤豁無憂雨露偏浮生多曠達此意豈¶
遷延投老寧無託相親定有縁好焚經世策同貯買山¶
錢¶
　　　　邾仲誼博士乆別重見以詩敘聞依韻荅之¶
　　　　　二十韻¶
客舍窮無事柴扉懶不扃鄕田荒稼穡野𩜹雜參苓喪¶
亂身空老浮沉夢未醒功名嗟曉露故&KR0199;惻晨星世道¶
紛叢棘流光逐建瓴忘形從槁木託跡任浮萍袞袞欣¶
<pb:KR4d0588_SBCK_002-5b>¶
投筆&KR0705;寥願授經堪輿更代謝動植總凋零𦍒免題鸚¶
鵡何堪賦鶺鴒暖風仍甕牖凉月尚虛櫺適興紋楸局¶
開懷瓦缶醽風埃便短褐畎畞絶侯鯖緗帙繁新蠧綀¶
囊冷舊螢故人頭盡白重見眼終青媿我淹顔巷傷君¶
憶孔庭乆懷投臭味何啻挹芳馨思繞盟鷗渚羈栖唳¶
鶴汀雲霄迷北海壺嶠隔南&KR0538;蹇劣顔增甲衰頽目眩¶
丁幾時同辟地萬里快揚舲¶
　　　　追悼南金錢文學二十韻¶
弱冠論交道斯文獨賞音瑤環生世族冠帶表儒林學¶
海窮探討詞源極訪尋漸磨期逺業爾汝得同襟文采¶
珊瑚樹聲蕐緑綺琴幽蘭湘浦韻喬木謝庭隂才美時¶
<pb:KR4d0588_SBCK_002-6a>¶
無遇情眞世𫠦欽精神元不負道骨竟難任嵇阮風流¶
逺輿犂意氣深半生聯里閈卒嵗盍朋簮夜雨巴山話¶
陽春郢上吟&KR0863;碁忘寢息沽酒喚登臨漂泊縁生事緘¶
題出素忱風塵多契濶鄕井共浮沉末路傷存没危途¶
異古今空梁迷落月宿草睠遥岑後𣦸遭時變殘生迫¶
歲侵丹心長耿耿霜𩯭益駸駸草記王孫跡梅存處士¶
心空懷掛寳劒那復鑄黃金¶
　　　　乙卯立秋日客舍紀懷二十韻時長兒克頴¶
　　　　　遷于潁水㓜兒克淳沒于濠梁故園凋落¶
　　　　　&KR0714;生茫然不&KR0014;無感於天時也¶
棲遲頻閲歲疎嬾又經秋身老那禁病時危未解憂客¶
<pb:KR4d0588_SBCK_002-6b>¶
居甘屏迹儒術悔無謀撫事浮雲變驚心大火流家山¶
如隔世鄰里盡荒丘杜曲傷遺族咸陽惜壯遊兵塵餘¶
瓦礫烟夢亂汀洲南郭違憑几西風倦𠋣樓幾年春浪¶
濶三泖暮雲稠世道何多梗吾生信&KR0002;浮悽迷忘夣鹿¶
浩蕩失盟鷗鐵硯功無補丹砂志未酬偷生情惘惘㳤¶
後計悠悠楚室囚仍繫殽陵骨未收音書惟墮淚伏臘¶
轉添愁霜露埋歸轍關河阻去舟孔懷陳俎豆雅志託¶
箕裘悔吝亡先兆行藏豈預籌疎狂猶有興衰謝復何¶
求宇宙還清氣樵漁送白頭¶
蟻術詩選卷之二¶
#+PROPERTY: JUAN 2
#+PROPERTY: FILE SB12n0776-002蟻術詩選蟻術詞選-卷之二.
<pb:KR4d0588_SBCK_002-1a>¶
蟻術詞選卷之二¶
　　　　　　　　　　　　　　元雲間邵復孺著¶
　　　　　　　　　　　　　　　新都汪　稷校¶
　　　令¶
　　　　追和趙文敏公舊作十首¶
　　　　　　客有持文敏公手書所作小詞一卷見¶
　　　　　　示者且求作長短句題于後公以承平¶
　　　　　　王孫而嬰世變離黍之悲有不能忘情¶
　　　　　　者故深得騷人意度予生十有四年而¶
　　　　　　公薨每見先輩談公典刑問學如天上¶
　　　　　　人未嘗不神馳夢想昔東坡先生自謂¶
<pb:KR4d0588_SBCK_002-1b>¶
　　　　　　不識范文正公爲平生遺恨其意蓋可¶
　　　　　　想見此&KR0195;辭翰不忝古人藹然貞元朝¶
　　　　　　士大意以謂擬古之作魏晉以下由來¶
　　　　　　乆矣&KR0427;以己意追次元韻其於先哲風¶
　　　　　　流文采或可僃髙唐想像之萬一云¶
　　　　㸃絳脣¶
擾擾行藏百年世事悲歌裏歡娯有幾不倦青鞵敝¶
昨夜東風暖透鴛鴦被春歸未故園山水青眼何曽昩¶
　　　　又　著色苔梅¶
蕚緑仙人孤山雪後相逢處&KR0199;時村路璨璨琅玕樹¶
玉出藍田不受纎塵汙長懐古羅浮風度夢逐么禽去¶
<pb:KR4d0588_SBCK_002-2a>¶
　　　　感皇恩　憶梅¶
客裏訪南枝幾番愁惱石逕蒼苔倩誰埽江畔人家籬¶
外一枝開早雪中回首處春猶好　如此清香寒蠭應¶
飽醉㡌斜&KR0426;任欹倒而今相見那似向時懐抱舊遊長¶
入夢孤山道¶
　　　　江城子　水仙¶
凌風翠袖興飄然歩蹮蹮憺忘言淨洗明籹不與世爭¶
妍玉質金相清韻絶端可擬月中仙　天寒日暮水雲¶
邊忍相捐意難傳回首珠宫貝闕不勝寒環珮珊珊香¶
冉冉誰敢與𨷖嬋娟¶
　　　　蝶戀花¶
<pb:KR4d0588_SBCK_002-2b>¶
鷰子樓邉春意早樓上紅粧何似當時好一自畵睂人¶
去了夢魂暗逐天涯草　蹋蹋馬蹄江路杳數盡歸期¶
屈指東風老惆悵一春歡事少幾回月落紗牕曉¶
　　　　又¶
湖上雙雙新燕子飛過垂楊認得朱門裏回首向時歌¶
舞地幾番惆悵尋鄰里　觸景愁多心似醉𠋣遍闌干¶
目斷春山翠忽見呢喃&KR0160;屋底等閒牽動離人淚¶
　　　　虞美人¶
天台洞口桃開了無奈劉郎老多情何苦歎途窮人與¶
花枝都在暗塵中　箇人那日猶癡小簾底秋波𣺌别¶
來幾度見春風應是門前花落水流東¶
<pb:KR4d0588_SBCK_002-3a>¶
　　　　又¶
天涯緑遍王孫草魂夢長飛繞長安無復麗人行只有¶
青山依&KR0199;向人明　平泉金谷俱陳迹古路荒苔碧金¶
鞍去去不思歸不道緑牕&KR0359;處故人非¶
　　　　浪淘沙¶
佳麗古神州畵出營邱龍飛鳳舞小瀛洲一自水流東¶
去後多少離愁　湖上汎龍舟歌吹悠悠翠華黄屋舊¶
曾遊王氣消沈遺恨在烟水空流¶
　　　　太常引¶
蓬壺閬苑景飄蕭青玉案紫鸞簫五彩鳳凰毛記曾覽¶
彤廷奏韶　夕陽回首漢家陵闕霜露滿岧嶤説著舊¶
<pb:KR4d0588_SBCK_002-3b>¶
遊遨便想起風流二喬¶
　　　　風入松　南金寓檇李予容海隅寄此¶
　　　　　　　　　　　以敘間濶¶
十年心事暗相牽收拾此燈前向來行樂匆匆過到如¶
今想像依然&KR0191;月幾畨鄰巷看花長共唫船　故人一¶
别阻斜川曾記逺遊篇新來我亦長爲客把故園分付¶
寒烟縱使此回相見好懐不似當年¶
　　　　又　與李仲輿敘舊¶
小溪溪上十年遊酌酒對花謳竹西歌吹曾同賞到如¶
今夢裏&KR0045;州緑髮潘郎老大近來懶&KR0003;風流　故人握¶
手話綢繆重問舊盟鷗五陵風度猶無恙算閒身底事¶
<pb:KR4d0588_SBCK_002-4a>¶
沉浮莫説烏衣巷口夕陽都是新愁¶
　　　　又¶
　　　　　　白仁甫集中木蘭花&KR1510;結句云二十四¶
　　　　　　橋明月玉人何處吹簫一峯黄先生毎¶
　　　　　　歎賞之一日作清平樂贈一道人末云¶
　　　　　　未試囊中餐玉明朝且入藍田自以爲¶
　　　　　　得意時舉以似人仍索予試作一解時¶
　　　　　　陸彦文夏士賢諸子正有出郭行春之¶
　　　　　　約乃綴此復命且訂其盟先生對客擊¶
　　　　　　節不已¶
當年曾過宋東鄰汗漫&KR0191;芳塵如今記得歡遊處畵橋¶
<pb:KR4d0588_SBCK_002-4b>¶
橫緑水&KR0639;&KR0639;借問酒家何處牧童遥&KR0204;花邨　近來樂¶
事底因循春又過三分百年能幾開懐抱遶天涯芳艸¶
銷魂但願有錢畱客也勝&KR0016;馬□門¶
　　　　江月晃重山　中秋客牕¶
碧樹天香帶露朱樓翠袖欹寒夜深人醉碧闌干玲瓏¶
影長是隔簾看　又見庭前素魄何堪鏡裏朱顔十年¶
一夢此身閒西窗悄詩興頗相闗¶
　　　　又¶
　　　　　　辛丑上元前一夕積雪試晴頓有春意¶
　　　　　　小溪之上有張燈于琳館者&KR0099;然感興¶
　　　　　　　以此寫之¶
<pb:KR4d0588_SBCK_002-5a>¶
梅蕚香融霽雲簷牙煖溜懸冰出林幽鳥動春聲元宵¶
近愁裏夢還驚　村巷依然素月寒窓秪是青燈難尋¶
遺老問承平南朝事千古獨傷情¶
　　　　凭闌人　題曹雲西翁贈妓小畵¶
誰寫江南一段秋粧㸃錢塘蘇小樓樓中多少愁楚山¶
無斷頭¶
　　　　古調咲令　暮春¶
雙燕雙鷰飛過桺梢不見舊時王謝堂前回首斜陽暮¶
烟暮烟暮烟烟暮芳草落花满路¶
　　　　又¶
春水春水薄暮曲闌更倚夕陽江上青山山外行人未¶
<pb:KR4d0588_SBCK_002-5b>¶
還未還未還還未千里相思不&KR0009;¶
　　　　又¶
官渡官渡猶記畵橈去路小憐歌扇誰尋歲歲東風恨¶
深恨深恨深深恨風外落紅幾陣¶
　　　　昭君怨　擬古¶
江外誰家雙漿激破浪花微響金翠小鴛鴦對悠揚¶
望斷涔陽極浦不是淩波歸處行過畵橋隂又沉吟¶
　　　　阮郎歸　次韻南金早秋夜思¶
暮雲隔樹&KR0120;秋隂晚來涼漸深清商瑟瑟和微吟虛堂¶
風露侵　鄰燭淡寺鐘沉青綾懐&KR0199;衾故家風度杳難¶
尋與誰論素心¶
<pb:KR4d0588_SBCK_002-6a>¶
　　　　又¶
茂陵多病不勝䆋多情還𠋣樓隔江何處泊𩀌舟有人¶
歌遠逰　清興在此生浮老來長是愁西風吹夢白蘋¶
洲&KR0199;鷗今在不¶
　　　　西江月　東城夜思¶
古屋&KR0359;燈弄影嚴城怨角催更掩門欹枕奈微酲巷陌¶
烏聲初靜　客裏依然好景年來底事無情嫰寒已透¶
讀書屏&KR0199;恨不堪提省¶
　　　　又　賦陶九成甕牖朝光書室¶
土室融融曙色山窗晏晏春眠東風&KR1777;氣滿壺天依約¶
鏡奩初展　晴&KR0652;茅簷雲彩暖浮&KR0083;帳香𤎆一枝花影¶
<pb:KR4d0588_SBCK_002-6b>¶
弄嬋娟染就素羅團扇¶
　　　　又　酒闌與南金徜徉村巷各信¶
　　　　　　　　　　　意小述¶
故&KR0199;今成二老歡遊長記當時山中吟&KR0282;夢中詩多少¶
𣈆人風致　但得諸郎俊拔不嫌我輩衰遲&KR0714;秊飽飰¶
話心期如此差强人意¶
　　　　訴哀情　夜思¶
滿城鐘鼓夜初寒人靜揜重𨵿驚烏飛繞庭樹月已上¶
闌干　微有興澹無歡小盤桓良宵如許香冷金猊萝¶
繞青鸞¶
　　　　太常引　次韻黄伯陽寒夜¶
<pb:KR4d0588_SBCK_002-7a>¶
玉梅花底&KR0199;青燈照我𩯭星星寒透逺山屏無夢到春¶
壚湭缾　江空歲晏路迷人逺消得幾沉凝一夜玉壺¶
冰又惱得文園病成¶
　　　　又　次韵伯陽雪中¶
銷金帳底燭花偏仾唱擁嬋娟遙夜酒杯傳幾沈醉瓊¶
林洞天　梅花如&KR0199;竹窓猶在㽞得煮茶煙獨欠釣魚¶
船待歸問羊裘故川¶
　　　　菩薩蠻　新秋夜&KR0565;浴罷露坐¶
清江倒浸雲峰巧采菱渡口輕舟小水面晚風香蒹葭¶
搖嫰涼　瀟湘人漸老玉珮驚秋早鷗鳥慣忘機背人¶
何處飛¶
<pb:KR4d0588_SBCK_002-7b>¶
　　　　又¶
金風簌簌&KR0251;梧井畵屏耿耿搖燈影屋角月&KR0160;眀樹頭¶
鳥鵲驚　年光流水去青鏡催遲暮便欲泛仙槎迢迢¶
河漢賖¶
　　　　又　蘇小小像¶
錢塘回首春狼藉湖山依&KR0199;横金碧何處是兒家粉牆¶
楊柳斜　佳期難暗卜檀版傳心曲隨意帶宜男就中¶
&KR0063;未堪¶
　　　　謁金門　秋望¶
秋雨裏目斷一溪𤎆水隱隱人家疎樹底渡頭燈火&KR0120;¶
　風弄逺汀蒲葦香冷虗堂&KR0551;几陡覺夜凉侵翠被好¶
<pb:KR4d0588_SBCK_002-8a>¶
懐今有幾¶
　　　　又¶
山𨼆𨼆天際暮雲收盡蘋末秋生風漸緊楚江千萬頃¶
　江上美人無信換却潘郎雙髩幾夜相思天逺近雁¶
來猶未凖¶
　　　　點絳脣　暮登新安鎭城樓¶
暮𠋣髙樓太湖西畔青山近鴈邉雲&KR0578;目力隨天盡¶
落日平蕪㸃㸃餘&KR0463;燼西風緊亂沙成陣故惱雙蓬鬂¶
　　　　又¶
荒草寒烟幾年不到新安路&KR0199;時行處流水迷官渡¶
萬里風埃掇送流年度傷遲暮東馳西&KR1405;俛仰成今古¶
<pb:KR4d0588_SBCK_002-8b>¶
　　　　又　秋夜横泖旅牕聽雨有懐故¶
　　　　　　　　　　園¶
兩𩯭秋風掩𨵿坐聽黄昬雨燈前自語世亂甘清苦¶
&KR2037;艸愁烟荒&KR0077;東陵圃歸期阻荆榛滿路投老知何處¶
　　　　又¶
　　　　　　髙照菴先生宋朝遺老也甞有長短句¶
　　　　　　云夢遶荆溪蠏肥邨甕滿每誦之自可¶
　　　　　　想見村落秋深景物近見吳埜舟誦而¶
　　　　　　𣹢泳不己有當予心故述卽景且期後¶
　　　　　　約¶
極目平蕪渚寒烟&KR0661;秋波逺鳬鷖&KR0652;亂黯黯天涯晚¶
<pb:KR4d0588_SBCK_002-9a>¶
蟹壯蓴香村甕家家滿頻相見幽懐共展剪燭巴山館¶
　　　　江城子¶
　　　　　　癸丑歲季夏下澣信歩至漁溪潘氏莊¶
　　　　　　暑雨初霽夕照穿林與呉野舟坐緑樹¶
　　　　　　間適行囊中有松雪翁所書江城子逸¶
　　　　　　態飛越不忍𥼶手因依調口占以&KR0009;清¶
　　　　　　興古人云人生百年間大要行樂耳卒¶
　　　　　　章以此意爲消憂之勉云¶
踈雲過雨漏斜陽樹陰涼晚夙香野老柴門&KR0359;隱水雲¶
鄉林下草堂塵不到親枕簟懶衣裳　故人重見幾星¶
霜髩蒼蒼視茫茫把酒歔欷唯有歎興亡須信百年俱¶
<pb:KR4d0588_SBCK_002-9b>¶
是夢天地濶且徜徉¶
　　　　花間訴衷情　擬古¶
江路風雨春又去掩重門樓上暮山翠鎻愁痕烟草弄¶
黃昏王孫好懐誰與論暗消魂¶
　　　　又¶
晝永人靜花弄影小紅粧斜𠋣畵闌畔看鴛鴦風暖思¶
悠揚横塘桃花流水香盼劉郎¶
　　　　又　追配曹居竹翁&KR0199;作¶
深院人勌春去逺緑隂寒宿酒睡初醒凭闌干梅子翠¶
團團小鬟試攀薦雕盤愛微酸¶
　　　　鬲溪梅令　和南金鴛湖舟中韵¶
<pb:KR4d0588_SBCK_002-10a>¶
幾年不到畵槗西路依俙囘首淡烟殘桺昔遊非篴聲¶
何處悲　故人不見萝魂迷草萋萋㡬度𠋣闌欲&KR0009;&KR0199;¶
相思相思無盡期¶
　　　　玲瓏四犯　秋感¶
秋晚登臨漸古驛丹楓初試霜信暝宿河橋長記畵橈¶
乗興清夜載酒呼燈向水面琵琶曾聽想那時席上歌¶
舞多少&KR0199;家風韻　茂陵投老惟多病好情懐怎堪提¶
省西風又動江湖夢歡事今誰領重見縱有後期怕冷¶
袖&KR0211;腰難認最惱人沙上孤鴈落寒成陣¶
　　　　暗香¶
　　　　　　呉中顧氏舊時月色亭陸壺天倡始用¶
<pb:KR4d0588_SBCK_002-10b>¶
　　　　　　白石先生元韻以詠黄一峯持卷索賦¶
水邉寒色又怎禁傍晚一聲長笛廢苑日斜玉蕊疎疎¶
未快摘回首江南&KR0199;夢何處覓黄昬詩筆縱近日雪滿¶
西泠誰解爲移席　簫瑟更幽寂記駐馬斷橋頓覺愁¶
積𠋣風暗泣離黍殘碑尚追憶絶艶無人管領潮自落¶
呉山横碧便想像風景好可能再得¶
　　　　埽花遊　春晚次南金韻¶
柳花巷陌悄不見銅駞采香芳侣畵樓在否幾東風怨¶
笛凭闌日暮一片閒情尚繞斜陽錦樹黯無語記花外¶
馬嘶曾送人去　風景長暗度奈好萝微茫艶懐清苦¶
後期已誤剪燭花未卜故人來處水驛相逢待&KR0003;當年¶
<pb:KR4d0588_SBCK_002-11a>¶
恨賦&KR0009;愁與鳳城東舊時行旅¶
　　　　氐州第一　丙申初冬次錢素菴韻¶
江國初寒雲外鴈過懐人烟浪千頃短䇿行吟荒臺延¶
佇斜日依然照影鷗鳥橋邉幾負了扁舟清興&KR0199;約蹉¶
跎新詩冷落怎堪提省　故里年來歡事迥算何似向¶
時風景𠋣馬朱扉調箏翠袖一向新盟冷但沈思遊宴¶
處紅樓外柳條相暎不見君來待重尋山隂夜艇¶
　　　　木蘭花&KR1510;¶
　　　　　　蘇昌齡過曹雲翁貞溪故居賦詞致慕¶
　　　　　　藺之感幼文來致其意求次韵入卷¶
訪溪翁隱處渾不减輞川西指花下吟牕松間畵壁名¶
<pb:KR4d0588_SBCK_002-11b>¶
筆交題經行向來坊陌藹茂林脩竹與雲齊丹竈遺基¶
彷彿墨池流水悽迷　青藜乗興蹋春□仙路入桃蹊¶
歎前輩風流故家文物往夢難提那能九原重&KR0120;向三¶
生石上縱揮犀回首不勝魂斷夕陽芳草萋萋¶
　　　　長亭怨&KR1510;　楊花¶
正愁怕曲江雲盡轉首隋堤尚留芳景客路相逢滿身¶
香影動離恨緑牕深窈渾不&KR0009;天涯信暗憶那回時向¶
馬足車輪長是隨趂　問春心何在一點沾&KR0378;無凖潘¶
郎怕老又禁得雪添雙髩悵日暮靜掩長門且頻囑東¶
風休緊謾猶記章臺簾捲日長人困¶
　　　　渡江雲¶
<pb:KR4d0588_SBCK_002-12a>¶
　　　　　　庚戌臘月九日與邾仲義同往江隂是¶
　　　　　　夕泊舟無錫之髙橋亂後荒寒茅葦彌¶
　　　　　　望朔吹乍靜山氣乍昏復明&KR0120;與仲義¶
　　　　　　登橋縱目霜月遍野情懐恍然口占紀¶
　　　　　　行求仲義印可¶
朔風吹破㡌江空歲晚客路正冰霜暮鵶歸未了指㸃¶
旗亭弭櫂宿河梁荒烟亂草試小立目送斜陽尋&KR0199;遊¶
恍然如夢展轉意難忘　堪傷山陽夜笛水面琵琶記¶
當年曾賞嗟老來風埃憔悴身世微茫今宵到此知何¶
處對冷月清興猶狂愁未了一聲漁笛滄浪¶
　　　　八聲甘州　次錢思復懐錢塘&KR0199;遊韻¶
<pb:KR4d0588_SBCK_002-12b>¶
歎前朝勝地正離離荒草不勝春縱湖山尚好泉乾虎¶
跡井閟龍鱗多少王侯第宅遊賞太平身車馬經行處¶
錦繡紛紜　夢裏曲江宫殿自長安日逺深鎻愁雲念¶
牆頭楊桺憔悴向誰顰又東風鳥啼花落黯黄昏胡&KR0016;¶
滿城塵當時事不堪回首重問陳人¶
　　　　法曲獻仙音¶
　　　　　　&KR0009;壽雲西老人時呉興張石隱武林謝¶
　　　　　　長源㑹稽胡伯大海隅王子章皆留老¶
　　　　　　人賔館三月二十八日也¶
榖雨晞晴柳風吹暖春在緑隂深處青鳥傳書羽&KR0726;清¶
道天香暗滿牕户凖擬問長生路桃花幾千樹黯凝竚¶
<pb:KR4d0588_SBCK_002-13a>¶
　看斑衣近來得意雲路迥千里易成濶歩銅狄儘摩¶
挲任髙堂暮景容與見&KR0003;西園有佳賓釃酒同賦恨牡¶
丹花下此際不陪罇爼¶
　　　　滿江紅　丙午重陽前二日雨霽泗涇¶
　　　　　　　　　　𠋣闌望九山¶
雲𤨏呉山重陽近滿城風雨層樓外摩挲病眼尚堪延¶
佇采蘜有誰忘世慮催租底事妨詩句縱烏巾潦倒不¶
禁秋猶能賦　村隱隱牛羊路烟冉冉蒹葭渡是幾畨¶
興廢幾畨今古世亂可堪逢節序身閒猶有餘風度且¶
憑髙呼酒發狂歌愁何處¶
　　　　又¶
<pb:KR4d0588_SBCK_002-13b>¶
　　　　　　己酉九日雨中家居憶夏士安頥貞䝉¶
　　　　　　亨𠦑姪唐元望元泰元&KR0700;昆季六人皆¶
　　　　　　常年同萸菊者一載之間俱罹患難各¶
　　　　　　天一方信筆紀懐有不勝情者矣¶
風雨重陽憑誰問故人消息記當日承平節序佩環賔¶
席處處相逢開口笑年年不負登山&KR0282;是幾畨扶醉揷¶
黄花烏巾側　詩酒㑹成陳迹山水趣今誰識奈無情¶
世故轉頭今昔冰雪闗河勞夢寐芝蘭玉樹埋荆&KR0068;對¶
西風愁殺白頭人長相憶¶
　　　　洞仙歌　賦孫明𠦑水光山色舟¶
紅塵海裏好風光誰有輸與滄浪釣竿手信翩然一葦¶
<pb:KR4d0588_SBCK_002-14a>¶
目斷空&KR0293;烟草外歷歷湘雲楚岫　&KR1277;隨春浪去路入¶
桃源肻爲繁&KR0160;暫回首歲晚若歸來縱鷗鷺忘機莫繫¶
纜漢南楊柳□好乗興凌風訪蓬萊爲&KR0003;與麻姑海桑¶
依&KR0199;¶
　　　　江城梅花引　己丣除夕¶
燈前兒女小團圞歲將闌夜將殘一度逢春一度减朱¶
顔明日東風三十二又𣷹得二毛侵鬂底斑　世間世¶
間行路難身世閒天地寛往事往事恨未了長恨儒冠¶
爆竹聲中春又到柴闗一任黃塵門外擾且留取&KR0199;梅¶
花&KR0870;自看¶
　　　　又¶
<pb:KR4d0588_SBCK_002-14b>¶
　　　　　　陸壺天錢素菴二老相㑹皆有感懐承¶
　　　　　　平故家之作索予次韻而不及當道作¶
　　　　　　者葢俯念艸木之味也¶
五陵春色&KR0199;曾游翠娥謳錦纏頭花落花開不信有幷¶
州淺碧障泥紅叱撥柳橋外滿東風無㸃愁　近來近¶
來䨇髩秋心漸收情尚畱底事底事遽如許身世沉浮¶
何况年華長向鏡中羞&KR0138;見那時簾外月便想起醉吹¶
簫罨畵樓¶
　　　　祝英臺近　和雲西老人秋懐韻¶
暮天雲深夜雨幽興到何許風拍踈簾燈影逗牕户自¶
從&KR0661;宿河橋露聽江笛乆不記&KR0199;遊湘楚　正無緒可¶
<pb:KR4d0588_SBCK_002-15a>¶
奈滿目清商蕭蕭五陵樹斜掩屏山膓斷庾郎賦幾回¶
思遶蘋花夢尋蘭棹怕驚&KR0120;故溪鷗鷺¶
　　　　紅林檎近　水村冬景次錢素庵韻¶
雲樹風初勁霧牕晴尚慳鴈落野塘&KR0661;鶴鳴水村寒重¶
來尋梅逕裏漸喜嫰蕚堪看向日院宇荒閒香冷&KR0199;銅¶
盤几格横素帙屏壁淡烟巒&KR0211;腰冷䄂多情維憶前¶
歡但温存羔酒留連獸炭暮江欲雪年又殘¶
　　　　又　冬雨晚晴次謝士英韻¶
山晚牛羊下野荒鳧鴈肥雨脚度江逺日光映林微&KR0378;¶
深何堪縱歩𠋣杖謾立苔磯望極浦口雲歸寒氣透征¶
衣　斷冰隨浪檝斜竹偃風扉江空歲暮村深人跡還¶
<pb:KR4d0588_SBCK_002-15b>¶
稀待霜橋梅破茅堂酒暖放船速客延□暉¶
　　　　春草碧　次韻素菴遣懐¶
更籌圖子宣和譜流落到如今空懐古江南荒草寒𤎆¶
前代風流共誰語猶有賦騷人迷湘浦　烏衣巷口斜¶
陽愔愔院宇玉樹後庭花誰能舉五陵殘夢依俙回首¶
天涯歎行旅馬上杜鵑啼愁如雨¶
　　　　隔浦蓮　水檻晚晴¶
冰紈光暎素手竹簟醒&KR0714;酒滿院梅風&KR0120;踈雲薄斜陽¶
漏蘭棹歸去後詩人痩夢繞瀟湘柳屢回首　開簾傍¶
晚烟中微見青岫滄浪逺興爲問白鷗知否十里平湖¶
縱望乆凉透江蓮香度踈牖　卷二终¶
