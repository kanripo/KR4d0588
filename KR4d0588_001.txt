# -*- mode: mandoku-view; -*-
#+TITLE: 蟻術詩選
#+DATE: 2015-09-12 01:28:47.022821
#+PROPERTY: ID KR4d0588
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB12n0775-001蟻術詩選-卷之一.
<pb:KR4d0588_SBCK_001-1a>¶
蟻術詩&KR0223;卷之一¶
　　　　　　　　　　　　　　元雲間邵復孺著¶
　　　　　　　　　　　　　　明新都汪　稷校¶
　　　五言古風¶
　　　　秋懷¶
金風應商節庭樹生秋聲況&KR0167;踈雨過莎鷄振前楹客¶
居在城市朋從少合幷雖無山林賞乃亦無俗情芳時¶
屢消歇身世坐無成廣庭散短策逍遙塵慮清陶然發¶
孤詠聊復遂&KR0685;生¶
皎皎青樓月流光照幽樹當時樓中人邂逅感相遇娟¶
娟耀華年粲粲美風度黽勉在同心誓言金石固離居¶
<pb:KR4d0588_SBCK_001-1b>¶
幾何時玄髮各巳素豈無陽春心去去&KR0002;朝露芳馨苟¶
不存臨風歎遲莫¶
依依漢南柳秋至多悲風搖落在一息坐此颯爽中衰¶
榮有天運物力詎&KR0014;攻桓公豈不偉乃亦歎其窮嗟哉¶
山林子出處將無同¶
今日秋雨霽廣陌后土乾出户欣&KR0001;矚紅塵滄海寛宕¶
子此行樂朱顔撫雕鞍¶
　　　　次韻王彦強監稅中秋不見月¶
髙樓有佳人長歎惜流景漫漫夜何其耿耿愁莫省昔¶
爲陽春花今媿眀月影徘徊望雲端悠然素心冷¶
<pb:KR4d0588_SBCK_001-2a>¶
　　　　又次九日韻¶
佳節坐無緒行憩嘉樹隂秋花澹相對慰此遲暮心悠¶
哉美人逺輾轉相思&KR0359;天風日夕&KR0120;長歌良不禁¶
　　　　夏夜¶
紈扇&KR0009;晚興竹牀生夜凉大星在南極新月照東廊稍¶
隔茸泖路逺懷荷芰香夜深屢移枕清漏一何長¶
林端鵲尋巢屋角螢照席風生銀漢凉雲散玉露滴坐¶
乆氣益蘇心靜神自適鄰鐘忽迢遞相與破幽&KR0299;¶
　　　　夜¶
月白霜滿地山家寒未眠人影在門外梅花遶牕前村¶
舂自斷續戍析相後先沈吟惜良夜那&KR0014;遲芳年¶
<pb:KR4d0588_SBCK_001-2b>¶
　　　　謁青龍文廟¶
鎭市近東海人煙迷逺郊前朝有勝迹遺碣在荒茅民¶
識靑龍艦樹傾黃鶴巢崇臺近&KR0726;路擬尋王可交(地有/王可)¶
(交升/仙臺)¶
雪落暮潮上雲橫春樹迷刺&KR0179;龍江口解榻鱣堂西舍¶
采重典禮采芹㽞品題風塵正旁午教養詎可稽¶
　　　　和孫果育先生曉行池上韻¶
逍遙碧梧井顚倒白苧裳荷淨雨初過水清心益凉晨¶
風却羽扇秋意滿藤牀了無塵中趣良以遂行藏¶
　　　　晚望五側體¶
出户縱兩屐略彴不可度興到意未適且復信晚歩野¶
<pb:KR4d0588_SBCK_001-3a>¶
景頓慰目萬壑倐巳莫興盡始欲返解后有&KR0001;遇父老¶
謂有役耒耜出逺路況乃積水涸岸脚稍復露觸物卽¶
勝賞蹔爾釋俗慮竚立望不極暝色亘綠樹¶
　　　　齋居讀書傚晦菴先生體二首¶
端居掩柴門四月忽巳暮物色催年華綠隂滿髙樹雨¶
除軒牕靜宴坐屏百慮清風激然至好鳥聲亦度愛兹¶
羣芳秀幽景欣&KR0001;遇瀟灑契心賞澹焉忘世故¶
清溪一雨過沃野桑麻成屬兹長養節&KR0099;彼少壯情庶¶
類各有適微生澷無營窮居在田里胡&KR0014;事虛名俛仰¶
狥幽獨微唫散新聲百年總役役且復遂吾生¶
　　　　早春次陸伯&KR0700;韻¶
<pb:KR4d0588_SBCK_001-3b>¶
春生海岳菴冰消建安瓦山鍾隔遙林漁&KR1055;&KR0652;寒野逺¶
客忘馳驅懐人賴陶寫書燈尚鄰雞塵陌巳官馬¶
　　　　陳元茂別去十年扁舟由山隂来有詩敘懐¶
　　　　　次韻識喜二首¶
向来秋懐詩絶響斯寡和憶君鼔朱絃對客汎白墮歌¶
長竹間醉興盡花下卧有時舞婆娑褰衣緑陰破¶
契闊日以邁交道日以&KR0603;緬懐載雪舟放情換鵞池山¶
川固無恙觴詠長&KR0002;兹流水日東逝何以寓相思¶
　　　　用上人萬玉軒¶
琅玕遶禪室坐卧空翠間誤疑篔簹谷携入藍田山戒¶
衣蒼雪亂談塵清風還何當往擊節亦以香巖關¶
<pb:KR4d0588_SBCK_001-4a>¶
　　　　上武陽太守汪公國良公新安人善文詞書¶
　　　　　翰¶
峩峩&KR0181;陽山髙廣出奇觀千年喬木存蒼翆拂雲漢名¶
家多世臣冠葢恒煥爛道統自考亭事業擅藩翰朱絃¶
清廟具一倡起三歎謝庭固多才王羣&KR0085;渙汗¶
&KR0014;書事魏晉筆陣妙莫傳清絶籠鵞經窈窕臨河篇神¶
交千載上八灋日以全錐沙得利&KR0266;墨沼龍蛇騫向来¶
鮮與趙巳擬摩其肩記名金石間良以永斯年¶
春風滿庭戸三槐日芬芳雨露足生意清隂蔽髙堂彼¶
美蘭蕙花婉戀有國香良時拜家慶綵衣列成行孔庭¶
富詩禮竇氏多義方懿哉德星聚霄漢生光芒¶
<pb:KR4d0588_SBCK_001-4b>¶
　　　　次宇文子貞别駕見貽韻¶
泠泠苕霅溪清㳤世莫比中有泗濵磬籍籍韻人耳采¶
之貢廊廟秀發鈞天微願言正始音行贊元化理¶
鯤&KR0538;多化鵬鷄羣有孤鶴偶兹樊籠困所志在寥廓豈¶
無青㝠姿迢遞&KR0002;溝壑知音苟不存清唳何由作¶
　　　　熏自聞上人禪房與陸伯弘暮坐偶成¶
郊居絕勝賞性僻如自然時俗非&KR0001;趨方外若有縁況¶
兹蘭若幽坐榻臨清泉飄然縱心目問法得老禪丈室¶
頗蕭散玅語開玄玄西牕緑陰靜林麓含雲烟逍遥接¶
清景塵俗詎&KR0014;牽¶
　　　　全眞師鄭無用北遊¶
<pb:KR4d0588_SBCK_001-5a>¶
往㫺柱下史翩翩&KR1587;青牛示彼衆妙門&KR0443;此玄學流後¶
来羣仙籍往往在北州至今燕趙間斯道良可求鄭師¶
宦門子氣&KR0299;業乃修行當得&KR0001;遇逝將與之逰稽首謝¶
埃&KR0381;長嘯崑崙丘¶
　　　　午日曹雲西翁■厚堂分韻玉字¶
仲夏暑氣微嘉樹藹&KR0359;緑詠歸衡門下逍遥清溪曲屬¶
兹午日至悠然對醽醁親戚恒&KR0199;歡荆楚尚遺俗飲罷¶
仍太息歳月傷局促世情苟驅人母使隨轉燭願言各¶
自愛重之若金玉¶
　　　　秋懷擬古用黃伯成韻¶
悠悠渉塵世冉冉傷流光来者日紛靡逝者日微茫巳¶
<pb:KR4d0588_SBCK_001-5b>¶
秋不可春一夕百草黃羣動悉偃蹇孤懷良&KR0099;慷幽期¶
在空谷於以觀翶翔相看且慰意歡樂未渠央¶
　　　　黃仲珍會試囘藩省中有詩留别沙德潤任¶
　　　　　以南皆次韻持来求予著語¶
美人善窈窕長年抱幽素迢迢遡飛鸞眤眤眄盟鷺蹇¶
修無裏言良人昧情度&KR0172;娯在一息胡然藐雲路¶
膏雨下灌木春雨濯文荇美人遵江阿中心忽秋冷昔¶
期朝雲臺今&KR0002;中流艇終焉蓬蒿姿愼勿歎宵永¶
　　　　德潤以南又賦以適逺興再和爲荅¶
清景日以邁玄髮日巳素遲迴置鴻鵠曠蕩狎鷗鷺何¶
慙魯淳朴頗適晉風度長歌招隱辭延佇淮南路¶
<pb:KR4d0588_SBCK_001-6a>¶
離離原上蘭泛泛漢中荇春陽豈&KR0001;私夕露寧獨冷誰¶
其念逺人采之&KR0009;孤艇曷&KR0002;遂其息芳馨與時永¶
　　　　贈經筵檢討太原陳敏夫¶
幷州古名郡盤踞山河長禮樂盛&KR0078;晉民風本陶唐清¶
㳤多名家軒蓋相低昂有美元龍豪喬木乆芬芳中宵¶
德星聚文采遙相望¶
盛朝尚文治機暇事探討春明御延閣六籍互稽攷峩¶
峩貂蟬列經&KR0022;坐論道之子初明經盛年致身早晝永¶
掄對休揮灑更文藻¶
　　　　四月十七日偕張彦聖陳景曾李道原郭與¶
　　　　　仁倪自明遊東岩蘭&KR0002;分韻淂夏字¶
<pb:KR4d0588_SBCK_001-6b>¶
客居寡歡樂奄忽歲云夏會合無前期偶爾遂閒暇追¶
隨二三子遊憩東岩下杖藜足幽討奚必整夙駕野色¶
隔市橋塵氛絶僧舍屬兹長飬節灌木色相射清賞欣¶
&KR0001;遇置酒此軒榭談玄岸烏巾林鳥亦驚詫人情脫城¶
郭矚眼仍自訝我生頗宏放乆矣觀物化世道苟難趨¶
端合返耕稼逍遙&KR0181;桑廬良以竟晨夜¶
　　　　彦聖次予夏字韻見貽乃亦次彦聖孟字韻¶
　　　　　爲荅¶
浮生羨楚狂適意&KR0011;優孟豈惟事文華矧復愼言行暇¶
日得朋從游心在觴咏睠兹蘭&KR0002;幽愛爾林麓淨登山¶
竹有題俯檻水可鏡&KR0120;坐情共眞嘯語氣益勁追尋往¶
<pb:KR4d0588_SBCK_001-7a>¶
事改悵望前修夐論文浩無算行酒肅有令居然豁塵¶
&KR0109;恍若蘇乆病了無物我情坐見夙昔性杯盤旣狼籍¶
歩屣互斜正重遊當及時山中筍猶盛¶
　　　　彥聖再用夏韻見示又和以復¶
我家住清溪嘉木藹朱夏耕鑿頗自適藏脩有餘暇中¶
有韋氏傳素出孔壁下鄰好皆相&KR0172;興到輒命駕從容¶
歲時禮往来東西舍髧髦總好書冠首或&KR0014;射暄風登¶
春臺涼月嘯秋射衣裳時使然登望俗&KR0001;詫縱匪桃源¶
深亦有漁舟訝樂矣忘吾憂逝將與之化維時巳種秫¶
卒歲競登稼期君草堂遊剪燭巴山夜¶
　　　　再用前韻與彥聖景曾論詩¶
<pb:KR4d0588_SBCK_001-7b>¶
騷壇有清音翕&KR0002;奏韶夏宮商相激昂合止適休暇一¶
倡每三歎萬籟風斯下夜深&KR0235;来儀屢飭緱嶺駕飄風¶
忽大和桑濮俱退舍初疑矍相圃妙中見奇射再疑廣¶
寒宮羽衣滿臺榭品題得賞音終然匪虚詫&KR0001;貴正始¶
音不受淫哇訝采之貢清廟自足驗風化陽春與白雪¶
生意在禾稼行當集大成鏗鏘振良夜¶
　　　　景曾和孟夏二韻見貽復用孟韵追道向者¶
　　　　　泮林聚首止處之誼¶
陳子冬日溫可愛&KR0002;趙孟不競聲利塲&KR0025;容抱&KR1704;行我¶
昔遊泮林屢歌伐木咏識君稠人中心&KR0002;止水淨揆余¶
素暴白相照兩眀鏡君如雖處囊不屑露鋒勁我猶絅¶
<pb:KR4d0588_SBCK_001-8a>¶
尚錦韜晦極&KR0359;夐折&KR0398;鄕里兒終媿彭澤令一朝共引¶
退似失膏盲病臨川濯我足逍遥遂天性重逢無厚顏¶
自謂出處正願言若松栢保此歲寒盛¶
　　　　僕年来塊處閭閻緬懷平昔託交粗多然意¶
　　　　　氣相期者指不多屈因景曾詩中論及交¶
　　　　　道就韻以懷數子隔絶¶
走昔重交際流汗&KR0002;炎夏結納天下士寢食&KR0002;不暇蜀¶
王藐餘子卧之百尺下(王彥強/成都人)晉秦早穿楊近命武昌¶
駕(秦景容/太原人)傅子經濟才多士避三舍(傅子初/鄱陽人)有美彭城¶
宣雄辯氣如射(宣伯褧/徐州人)錢郞早明經翰墨照臺榭(錢南/金華)¶
(亭/人)落落東甌陳特達衆&KR0001;詫(陳元禮/永嘉人)&KR0031;湖王文學識晚¶
<pb:KR4d0588_SBCK_001-8b>¶
互相訝(王昌言/檇李人)&KR0685;生此&KR0070;子因之氣質化況兹得孟公¶
稂莠見良稼闊絕殊有懷起舞雞鳴夜¶
　　　　送傅子初先生之信州錄事¶
去年十月交冬淺寒輒沍客居江城館燈火在風露君¶
從錢塘来舍舟縱游&KR0461;一見心爲開問勞出情素番陽¶
與雲間相望千里路會合匪偶然況是夙&KR0001;慕江左古¶
世家粲粲美風度射策衣繍歸春生五陵樹文章天機¶
錦到手眩昬瞀坐談極疇曩歡然獲知遇自冬更徂春¶
不間朝夕晤君於稠人中走獨心所寓傳舍稍密邇泥¶
濘亦枉顧開&KR0195;析疑義沛然決東注賞音風雅間神會¶
見天趣平生耿耿懷不爲流俗具因君頗呈豁欣快未¶
<pb:KR4d0588_SBCK_001-9a>¶
易喻誓將與此老結納視親故欵洽豈有極忽復報&KR0050;¶
戍録曹雖民職未足展抱負行者崇令徳政化藹先務¶
分違坐契闊引領不可遡中年別親友作惡若深忤梅¶
風彭蠡寛歸鷁愼速渡後約仍綢繆中情尚&KR0014;賦芳洲¶
蹇誰㽞懷哉美人暮¶
　　　　題傅伯玉来青軒¶
走昔重慶下總角拜而翁聞之祖父言此老臭味同與¶
我爲世契家在兩山中聞山在何處僻近滄海東先生¶
隱其下邃若盤之宮開軒納蒼翠䨥螺鬰茐茐拄笏以¶
致之嵐氣浮雲濛雲牕筆硯濕雨檻尊櫐空春花與秋¶
草四時自青紅夏暑熟桃李歲寒斂禾穜門深俗駕返¶
<pb:KR4d0588_SBCK_001-9b>¶
迥有前賢風兹來三十載念之感吾衷先生雖隔世有¶
子傳箕弓家氊一經在未覺吾道窮況我與伯玉少小¶
相磨礱及玆坐遲暮髩髮各巳蓬手澤敬&KR0001;存矧敢弛¶
前功青山不改色軒檻猶玲瓏排闢匪寓言生意那有¶
終何以志不朽立言在諸公顧惟通家好詎&KR0014;忘效忠¶
&KR0378;塗適偃蹇物理還窮通善保堂構心禮法慎爾躬方¶
来當有振鑒此以自崇¶
　　　　瑞閒雲開士雲&KR0359;䖏¶
髙人悟般&KR0002;斂歩問棲息㝠然百念靜隨處可面壁況¶
兹故山深雲氣窈無極雖在三界中若與塵世隔向来¶
出山時千里縱杖錫西上醫王城北峯文殊域雄峯快¶
<pb:KR4d0588_SBCK_001-10a>¶
南遊玉几眇東歷周流歲年邁㝠然屏心迹歸来白雲¶
在此見非舊識出山固無心在山那有役雲我今兩忘¶
有相同木石山河眼底&KR0160;無復著五色是雲夲不深聊¶
寓幻化質今兹大自在&KR0001;向罔不適此中有妙趣欲語¶
難自析我生墮世網性本慣幽&KR0299;終當從之游瀟灑共¶
朝夕復此清淨根&KR0033;指不容力¶
　　　　昨以靑鏡褐帶&KR0009;郭志道先輩暇日貽二詩¶
　　　　　以彰&KR0001;貺不啻引玉之慚次韻爲荅¶
客從渠國来遺我火齊銅蛟螭結其背文藻交青紅一¶
展&KR0031;眼明秋江送飛鴻俗狀媿不稱什襲寳匣中念我¶
平生親潔白與之同持贈見題品坐使光價隆重君有¶
<pb:KR4d0588_SBCK_001-10b>¶
僊骨長年駐顏容豈知晦迹士玄鬒成飛蓬¶
縞帶不縁辟出自鮫人杼闇闇蔽光華纖纖衒紋縷服¶
用必老成褒博邁前古乗之良有餘踐履有門戸一御¶
君子身居然稱章甫歩趨重禮貌周折中規矩荷君不¶
鄙夷約束還見許立朝對賔客老矣更延佇¶
　　　　春晴次申屠仲權進士韻¶
澤國&KR0773;乆雨暮春生晝隂羣芳悉委翳何以忘憂心況¶
迺&KR0378;潦阻朋侣少盍&KR0426;晨興矚新霽拍拍春流深散策¶
茅簷下對酒還自斟許身沮溺徒逍遙浣塵&KR0109;¶
春山在屋外照映緑水灣暄風斂宿靄秀色若可攀恍¶
疑桃源路窈窕非人間欣然寓游目及時爲開顏花香¶
<pb:KR4d0588_SBCK_001-11a>¶
<pb:KR4d0588_SBCK_001-12a>¶
<pb:KR4d0588_SBCK_001-13a>¶
渺莫卽引領徒懸懸緬思繁華節光風汎山川姢姢渚¶
花媚恰恰谷鳥遷郊人戒農務芳草催詩篇于時正興¶
矚擊壤聲相傳沉憂感物色㤗道何多愆人事蓋有忤¶
天運豈&KR0001;偏安得伶倫竹感召和氣還大鈞忽駘蕩生¶
息斯可全願言陶化景調燭在時賢¶
　　　　奉&KR0009;海鹽知州李正卿先生¶
往歲事行役路入錫山道公務有程限不暇致幽討期¶
會邦大夫迺得斯文老班荆草莽間一見顔色好&KR0179;頭¶
接杯觴彼此露懷抱泚筆賦黃花屬意出天造暇日再¶
升堂披豁見文藻學問仰前列結納悔不早&KR0001;惜吏事¶
稽告別殊草草嵗晏歸故林藜藿强自保雲霄絶躋攀¶
<pb:KR4d0588_SBCK_001-13b>¶
世路迹如掃文星忽移次屢&KR0120;視蒼昊雖乏彈冠資庶¶
淂慰枯槁感激良有懷心焉惄如擣海城逺邊烽&KR0026;瀾¶
近三島惠然澤斯民終以養吾浩會當挐扁舟濶絶重¶
傾倒¶
　　　　贈星數術士陳秋巖¶
天上種白榆豈使塵世知人心極天理乃有歩天詩好¶
風或好雨未易以意推晦明與躔次側候無愆期人身¶
列三才照耀匪&KR0001;私曆象示禍福鑿鑿信不欺陳生得¶
玄祕傳授有心師&KR0204;掌披周羅隱顯見豪釐我生五行¶
內貴賤詎可移因子許蔗境遲暮不復疑¶
人身小造化中有天地理形氣苟相遭緫合大易旨籌¶
<pb:KR4d0588_SBCK_001-14a>¶
䇿運乗除變化亡&KR0120;止千古發幾微乃淂&KR0061;與李擊壌¶
集大成煥然具衆美經世浩莫量論命同一軌微言明¶
晦吝勇決至生&KR0174;擾擾六合中萬類莫逃此相逢叩浮¶
生妙語瑩如水徃哉抱韋編㝠心究終始¶
　　　　田家四時詞爲九山學稼軒作¶
大鈞播羣品生意滿寥廓晨興矚南畞鳴鳩在林薄婉¶
孌起遐思良時戒東作燒痕日以囘野水日以落荷鋤¶
豈辭勞勤動有餘樂臨流歌&KR0206;風心跡欣&KR0001;託¶
迢迢谷水陽山勢西南翔平野萬頃間林巒互低昂屬¶
兹長養節緑隂滿虗堂耘耨旣休息藹然苗稼香端居¶
無物役朋来時命觴餘力事編簡先民逺相望¶
<pb:KR4d0588_SBCK_001-14b>¶
廩秋殞霜露嵗功行及時刈穫遍原野萬寳紛陸離童¶
稺日夕喧欣然不知疲聖門貴道德扵焉鄙樊遲無&KR0483;¶
示艱難拳拳戒先知微生巳忘世舍此將安之¶
鬰鬰嘉樹林宛宛溪水曲幽人此躬畊良田遶茅屋歳¶
晏農務休我&KR0338;羨穜穋蜡酒歡里閭相與分景福變遷¶
吾弗虞治忽吾亦足永懷陶公廬無忝鄭子谷¶
　　　　戊申仲冬兒頴爲館人&KR0001;連得罪繫獄朋游¶
　　　　　咸謂必老夫叫&KR1377;乃可昭雪由是衝寒扶¶
　　　　　憊戒途凡越旬始抵石城道間記&KR0001;見得¶
　　　　　詩如左¶
　　　　　　澱湖¶
<pb:KR4d0588_SBCK_001-15a>¶
夜宿郭家舍早行陳墓村霧歛湖蕩白逺水浮晴暾兵¶
餘聚落廢草木蕩不存&KR0342;橋得野店刾&KR0179;具晨餐向来¶
經行䖏恍惚不可論川原莽無際黯然消我䰟豈知衰¶
暮景值此天地昬¶
　　　　　　吳門¶
日夕望呉門荒煙翳寒草泊舟問何處云是葑門道三¶
年百戰餘人烟迹如掃舉目山河異恍&KR0002;天地老殘民¶
餘㡬何流離孰&KR0014;保仁者不可追誰其念枯槁嗟哉乗¶
除理實匪人力造茫然夢寐間惆悵對蒼昊¶
　　　　　　新安鎭¶
白首念&KR0199;遊瞬息六七載興衰反掌間宿昔魂夣在向¶
<pb:KR4d0588_SBCK_001-15b>¶
来太原公襟度絶爽塏大開青油幕籌策善掄采談笑¶
合經綸事業有期待入幕匪郗超羅致慙郭隗重来弔¶
遺跡驚心變桑海故舊散如雲我獨毛髮改城門嗚咽¶
水似恨有遺鎧天運不可量鑄錯詎&KR0014;悔¶
　　　　　　沙湖¶
凌晨出沙湖杲杲寒日赤望路指西南趂風挂帆席行¶
行數里間舟底盡沙磧歲暮寒水落過者總煩劇篙師¶
力支撐進寸乃退尺叫呼問鄰舟始淂指&KR0001;適中流植¶
&KR0841;葦表以&KR0359;水迹由兹遂無阻四望始充斥迢遞達岸¶
傍囘首日已夕嗟予匪徒行衰謝牽物役人生苦多虞¶
仰羨投林翮¶
<pb:KR4d0588_SBCK_001-16a>¶
　　　　　　義興¶
朔風中夜&KR0120;白晝生晦㝠舟行向亭午問路循郊坰日¶
色稍　漏歷歷崗巒青地出陽羨西亂後皆凋零良田¶
乆荒&KR0126;聚落如晨星乃淂張生廬回塘水泠泠少年頗¶
解事肅客開林扃燒薪具湯沐置酒陳罍缾具言兵火¶
事慘惻難爲聽余亦感其意強飲忘&KR0870;醒明發戒行李¶
指㸃仍丁寧¶
　　　　　　前馬鎮¶
水行數百里今日始登陸老来筋力微徒&KR0461;窘局縮暮¶
抵前馬鎮人&KR0547;稍蕃簇琳宮半摧頽猶是前朝屋隂隂¶
寥陽殿仰見貌像肅吁嗟禮樂壊銷毁日相逐&KR0017;神依¶
<pb:KR4d0588_SBCK_001-16b>¶
人靈至此亦傾覆出門投逆旅展席成地宿江東形&KR0020;¶
髙土室頗溫燠牆隈卧兩牛對月寒䑛犢因之傷我懷¶
中宵淚盈掬¶
　　　　　　溧陽¶
戒車屬昩旦霜露猶淒淒折旋荒墟間石逕迷東西第¶
宅燒焚盡頽垣互髙低北風振林箔寒烏向我啼逶迤¶
出官道&KR0001;見愈&KR0228;悽南来多遷客一一援子妻嚴冬犯¶
冰雪面目俱沙泥歷險復凍餒矧敢勌攀躋皇天有恒¶
運何以慰黔黧擾擾六合内誰&KR0014;遂幽棲¶
　　　　　　七里山¶
我生本無營垂老值逆景山水性所樂邂逅心目逞朝¶
<pb:KR4d0588_SBCK_001-17a>¶
来經行處林麓頗深靜松篁雜泉石豈不慰馳騁一見¶
暫解顏愁慮終莫屏郍&KR0014;似平昔到眼輒記省始知乾¶
坤內萬事如過影患難偶相遭定力未深領曷若忘吾¶
憂陶然造眞境¶
　　　　　　分界山¶
亂後喬木盡新植纔拱把惟時搖落餘山色亦瀟洒至¶
兹頗險峻宛轉曲崖下路出分界山神思欲傾瀉僅有¶
古廟存斷碑仆荒野緬思承&KR0685;年處處雞豚社衣冠不¶
復進何由㫁風雅我雖一腐儒自謂賞音者胡然迫物¶
累對此失陶寫¶
　　　　　　官塘¶
<pb:KR4d0588_SBCK_001-17b>¶
暁行犯霜露驅車上崇岡四顧人煙稀日色浮蒼涼山¶
家竈無突炊烟滿衣裳出門復風沙老眼終昧茫父老¶
爲我言時事殊可傷此&KR0022;蕞是邑右族侔金張粤從亂¶
離始十室九喪亡強壯殞鋒鏑老弱委路傍形勝旣改¶
觀山川遂無光纍纍偷生者榆景何由長語罷長揖去¶
喟然面穹蒼¶
　　　　　　白府君廟¶
道經溧水縣古廟當城隂浮雲映霄漢鬰鬰宮殿深&KR0113;¶
門聳飛閣穹碑列森森前朝屢褒頌落落正始音國家¶
崇祀典首以民爲心陵谷有遷代造化無古今信知&KR0017;¶
神徳福善終禍淫馨香苟可薦黍稷非&KR0001;歆¶
<pb:KR4d0588_SBCK_001-18a>¶
　　　　　　謝亭岡¶
此地非㴱山&KR0001;&KR0851;無絶險髙下百里間崗巒互重掩民¶
居稍聯屬兵餘苦勤儉山田固微收況復經歲歉停車¶
謝亭岡暮色昏冉冉風寒人不行遥見燈火颭恍然遊¶
子懷偃&KR0989;忘拘撿¶
　　　　　　青梗¶
夜寒宿秣陵暁霽度青梗㫄臨總溝壑不啻瞰眢井俯¶
視層冰橫照目光炯炯輿人亦良苦交馳畏肩竝霧昏¶
迷轍迹有力不敢騁我時含車行&KR0282;滑不憚整殷憂莫¶
蹔置懷抱常耿耿山川不我厭衰晚負清景何當問蒙¶
莊寸心若灰冷¶
<pb:KR4d0588_SBCK_001-18b>¶
　　　　　　金陵¶
亭午寒霧收日色漸昭晰此行旣迢逓身世任曲折四¶
顧逺近間羣峰儼環列峩峩石頭城形勝天地設龍虎¶
相踞盤王氣故不輟鍾山一卷石迥與他阜別山川無¶
情物往往隨變滅粤&KR0025;典午来禹跡屢割裂豈不祈永¶
延中自仁義缺是知王伯資初不恃險絶誰其罪眞宰¶
惆悵還結舌白首匪壯遊弔古粗可恱唐虞彼何時長¶
歎肝肺&KR0044;¶
　　　　夀靈源上人遊方¶
我生頗宏放素有山水癖胡爲墮世網&KR0001;願乆未適矧¶
當風塵際及此頭盡白豈如浮屠人蕭散無物役名山¶
<pb:KR4d0588_SBCK_001-19a>¶
勝水間往往快遊歷靑鞵萬里道不汙緇塵迹相逢眀¶
眼士心地渙冰釋夀公山林秀豈憚勤勞力發軔始自¶
兹端可窮絶域設心一以廣&KR0001;向竟終極了此最上機¶
三界在瞬息歸来烟水間借我半禪席¶
　　　　錢塘林子文以星術醫藥畵筆遊食江湖爲¶
　　　　　題行卷三首¶
璿璣耿夜光&KR0001;示各有象七政一以齊玄理益㴱廣萬¶
&KR0011;靈者人命運合天壤儒先妙推測經緯在指掌後世¶
得其文禍福益宣朗¶
我聞賣藥翁夙尚韓伯休避名宇宙內殆亦&KR0726;者流後¶
来不乏人往往&KR0071;前脩濟世在隂徳豈爲生事謀刀圭¶
<pb:KR4d0588_SBCK_001-19b>¶
忽通神遂與元氣游¶
古来朝野間靡不重豪素山水擅甲科夙昔著名譽澷¶
漶積雪峯險絶懸崖樹之子法李郭惜墨見天趣幸寫¶
桃源圖艱危淂歸路¶
　　　　&KR0970;女嫠居澄江無後可託親往載之以歸庶¶
　　　　　盡父子之道且得縣宰給以公文&KR0403;途無¶
　　　　　關譏之虞丙辰歳二月廿一日出關宿城¶
　　　　　南屠家鎮逆旅中夜分枕上紀述示舟中¶
　　　　　同行者¶
暮出澄江城夜宿屠鎮市身老憚驅馳情真易嗔喜生¶
&KR0685;兒女債累及衰暮齒婚嫁雖粗償生死那可擬逝者¶
<pb:KR4d0588_SBCK_001-20a>¶
不復追存者詎&KR0014;巳經營盡人事得失任天理此行未¶
爲迂所願聊復爾同舟得佳侣聯榻忘旅邸去住&KR0474;殷¶
憂周旋賴知巳鷄鳴客夢迴犬吠征人&KR0120;旋聞啓重扉¶
又欲戒行李關譏良可虞公檄信足恃吾生旣若浮老¶
境復何止沉㝠但結舌感激還撫髀聞道固茫然忘機¶
亦乆矣何當絶紛埃放情好山水¶
　　　　&KR0009;贈潁上縣令車則明會稽人小兒頴以罪¶
　　　　　遷彼此公知其非辜每加眄睐¶
東瞻會稽山萬古神禹跡嶔嶇控大荒偃蹇鎮南極蓬¶
瀛屢清淺造化恒鬱積人物秀&KR0001;鍾不啻崑産璧衰微¶
或相尋生&KR1521;詎肻息之子經世資製錦蹔淹抑光岳含¶
<pb:KR4d0588_SBCK_001-20b>¶
靈氛終古有通塞¶
孔門有遺訓政事列四科單父坐鳴琴武城&KR0120;絃歌至¶
今百里間聖化恒漸摩汝隂古名郡先哲屢經過巢由¶
垂隱跡歐蘇鼓文波&KR0120;廢喪亂後豈不煩撝訶頗聞德¶
化感道碑藹春和願言邁前列脩途振鳴珂¶
微宗事儒素家在嚴灘上衣冠乆淪落喬木亦凋喪平¶
生江海心旣老尚宏放應門賴弱子粗習菽水養一朝¶
坐斥逐夢寐隔千嶂無家復貧病曷異楚囚狀徬徨䑛¶
犢情悽惻&KR0029;閭望明公憫斯文青眼顧流浪有德彌二¶
天没齒詎可忘¶
　　　　贈寫神王鑑堂¶
<pb:KR4d0588_SBCK_001-21a>¶
江心百鍊銅照物無遁形人扵天地間方寸尤神靈不¶
知子都姣有目若晦㝠之子頗絶特炯炯䨥瞳青豪端¶
化工在妍醜任使令凌烟重一代傅岩貴千齡自古賢¶
達士徳義斯可銘慎勿薄固陋更叅相心經¶
　　　　&KR0009;南金絶句¶
朝望茜溪雲暮望茜溪水&KR0029;窗對晚色懷人不&KR0014;巳¶
　　　　夢中紀遊¶
春澤下楚雨暮江開野花嚴灘釣魚客却上漢仙槎¶
　　　　題窠石絶句¶
雲際天籟收石底元氣蟄幽人憺忘歸日暮山&KR0017;泣¶
　　　　金錯刀竹¶
<pb:KR4d0588_SBCK_001-21b>¶
君子在澗谷歲晏服豹韜擬將鐵石心鑄作金錯刀¶
蟻術詩&KR0223;卷之一¶
#+PROPERTY: JUAN 1
#+PROPERTY: FILE SB12n0776-001蟻術詩選蟻術詞選-卷之一.
<pb:KR4d0588_SBCK_001-1a>¶
蟻術詞選卷之一¶
　　　　　　　　　　　　　　元雲間邵復孺著¶
　　　　　　　　　　　　　　　新都汪　稷校¶
　　　令¶
　　　　擬古十首¶
　　　　　　樂府十擬弁陽老人爲古人&KR0001;未爲素¶
　　　　　　菴先生復盡弁陽&KR0001;未盡可謂一出新¶
　　　　　　意矣暇日先生以詞藁&KR0009;示且徴予作¶
　　　　　　旣又獲見檇李諸俊秀所擬益切竒出¶
　　　　　　閱誦累日無厭因悟古人作長短句若¶
　　　　　　&KR1510;則音節氣槩人各不&KR0011;往往自成一¶
<pb:KR4d0588_SBCK_001-1b>¶
　　　　　　家至扵令則律調歩武句語苦無大相¶
　　　　　　逺者間有竒語不過命以新意亦未見¶
　　　　　　其各成一家也所以令之擬爲尤難强¶
　　　　　　欲逼眞不無蹈襲稍渉已見輒復違背¶
　　　　　　由是未易苟措兹重以先生之請思索¶
　　　　　　且得十解未知其實能似古人與否惟¶
　　　　　　先生有以敎焉至正二年二月甲子序¶
(弁陽周草牕號/素菴錢子雲號)¶
　　　　河傳　擬花間　春日宫詞¶
春殿簾捲鬱金香逺午漏沉沉桺隂樓前怨紅何處尋¶
沉唫玉溝流水深　睡&KR0120;長門催侍宴情正勌强把鏡¶
<pb:KR4d0588_SBCK_001-2a>¶
奩展露柔荑添黛睂歩移君王猶訝遲¶
　　　　蝶戀花　擬雪堂　夜宿西掖¶
蓮燭煙銷深院裏玉宇瓊樓夜色眀如洗月到紫薇花¶
樹底闌干露重無人&KR0029;　金鑰無聲門不啓&KR0160;髮蕭蕭¶
尚擁青綾被聽盡樓頭更漏水一聲唱曉鷄人&KR0120;¶
　　　　鳯来朝　擬清眞　汴隄送别¶
駐馬隋堤路怨凌波背人喚渡正琵琶撥到傷情處又¶
底事便輕去　日照啼紅無數酒杯乾再三細語轉首¶
又天涯暮怎約淂畵橈住¶
　　　　臨江仙　擬無住　水檻過&KR0040;¶
一滴天瓢蠲溽暑夕陽微漏殘紅竹闌乗興&KR0029;薰風笑¶
<pb:KR4d0588_SBCK_001-2b>¶
驚䨇白鳥飛過藕花叢　羽扇綸巾閒到我百秊世事¶
匆匆若耶溪上舊相逢晚来囘首處山色有無中¶
　　　　賣花聲　擬順菴　早朝應制¶
煙樹重重春在景陽宫殿翠◍深籠寒尚淺千官過處¶
有黃鸝百囀五雲中漸移龍扇　鈞天九奏迤邐霞觴¶
催獻笑聲喧霓裳舞遍香烟滿袖更宫花迎面喜新來¶
太平重見¶
　　　　杏花天　擬白石　垂虹夜泊¶
月明消却娃宫酒聽吹笛清寒滿袖向時雙漿載離愁¶
去後幾春風待問柳　&KR1277;囘首三江渡口念西子如今¶
在否上方鐘動客&KR0179;開别乆&KR0009;新詩興未有¶
<pb:KR4d0588_SBCK_001-3a>¶
　　　　小重山　擬梅谿　尊前贈妓¶
緑&KR0066;低低壓翠鈿雙眉彎似月&KR0242;嬋娟夜涼和袖拂冰¶
絃嬌無奈何況酒尊前　歌罷意悠然一聲新鴈過暗¶
愁牽眀朝江上水連天凌波歩萬一故人憐¶
　　　　鵲橋仙　擬稼軒　中原懐古¶
殘陽隴樹寒煙塞草&KR0231;馬臺前秋老黃河日日水東流¶
斷送却英雄多少　西秦笳皷東山&KR0009;傲萬事付之一¶
笑閒来繋馬讀殘碑又目斷江南飛鳥¶
　　　　浪淘沙　擬遺山　浙江秋興¶
紅葉滿青山掩暎溪灣柴門鷄犬白雲間江上艸堂塵¶
不到老子心閒　霜後橘闌斑籬蘜香殘夕陽囘首一¶
<pb:KR4d0588_SBCK_001-3b>¶
憑䦨世事悠悠吾老矣且放杯乾¶
　　　　唐多令　擬龍州　錢塘暁渡¶
晨色動征衣疎鐘隔翠微小蓬莱烟樹髙低潮去潮来¶
呉越恨江上月故依依　人老昔遊非愁多春夢稀&KR0199;¶
相思重見無期蘇小門前楊柳樹&KR0063;折斷最髙枝¶
　　　　浪淘沙　錢南金疾作代簡問訊¶
秋意滿平蕪夢繞蓴鱸一江烟水鴈来初昨夜西風吹¶
杜&KR0002;&KR0261;渺愁予　人隔楚天隅相望躊蹰想&KR0063;多病故¶
人疎門巷凄涼誰買賦瘦也相如¶
　　　　又　晚牕過&KR0040;¶
楊桺弄黃昏不掩重門長條盡是&KR0199;愁痕&KR0870;自&KR0029;簾看¶
<pb:KR4d0588_SBCK_001-4a>¶
晚色無限消魂　風&KR0040;小溪渾春過三分明朝鸎燕又¶
紛紛唯有天涯芳艸怨依&KR0199;王孫¶
　　　　又　感&KR0199;¶
江外&KR0040;初收江水悠悠&KR0199;時桃葉去難畱幾度春風楊¶
柳暗不繫&KR0272;舟　别乆减風流夢斷西樓年年二月踏¶
青遊不是沙邊無杜若嬾&KR0009;閒愁¶
　　　　虞美人　泖濵泛荷¶
南風十里平湖外夜舞凌波隊米家書畵滿&KR0179;頭更著¶
小憐歌舞障清愁　烏紗不共人間暑别有談元麈近¶
来嬾作斷腸聲只怕花能解語又多情¶
　　　　又　&KR1180;張芳逺惠杏花¶
<pb:KR4d0588_SBCK_001-4b>¶
閉門日日聽風&KR0040;不道春如許老来猶自愛看花及至¶
看花雙眼被愁遮　杏花不改臙脂面愁裏驚相見花¶
枝猶可慰愁人只是鬅鬙短鬂不禁春¶
　　　　又　水仙¶
幾年不見凌波歩只道乘風去山寒歳晚碧雲寒驚見¶
飄蕭翠袖&KR0029;琅玕　玉盤承露金盃勸幾度和香嚥冰¶
霜如許自精神知是仙姿不汙世間塵¶
　　　　又¶
　　　　　　壬子歲元夕與邾仲義同客横泖義約¶
　　　　　　予偕作詞紀節序予應之曰古人有觀¶
　　　　　　燈之樂故形之咏歌今何所見而爲之¶
<pb:KR4d0588_SBCK_001-5a>¶
　　　　　　乎義曰姑寫即景可也夜枕不寐遂成¶
　　　　　　韻語時予有予夏之戚毎無歡聲詰朝¶
　　　　　　相見而義詞竟不成云¶
客牕深閉逢三五不恨無歌舞天時人事總悽然只有¶
隔牕明月似當年　老夫分外情懐惡無意尋行樂眼¶
前觸景是愁端㽞得歲寒生計在蒲團¶
　　　　又¶
無情世事催人老不覺風光好江南無處不蕭條何處¶
笙歌燈火做元宵　承平父老頭顱改就裏襟懐在相¶
逢不忍更論心只向路傍握手共沈吟¶
　　　　河傳　&KR0231;效花間體¶
<pb:KR4d0588_SBCK_001-5b>¶
庭院春淺重門深掩&KR0299;寞東風睡濃起来繡窗花影重¶
嬌慵宿䊋凝淡紅　待把睂山臨鏡畵還又罷&KR0077;放翠¶
簾下畵樓閒樓外山&KR0029;闌只愁相見難¶
　　　　又¶
春晝勌繡輕揎羅袖背&KR0029;秋千杜鵑年年惱人三月天¶
錦牋空將心事傳　小玉偷移箏上鴈絃素斷驚&KR0120;睡¶
鴛散粉牆西楊桺堤馬嘶誰家遊子歸¶
　　　　又　戊戌歲暮呉中客樓夜思¶
樓迥人靜&KR0040;搖燈影夢繞天涯路賒水邉小梅開幾花¶
人家酒旗何處斜　客路冰霜驚歲晚情緒懶長是念¶
疎散小溪濵猶有春故人幾時相見頻¶
<pb:KR4d0588_SBCK_001-6a>¶
　　　　浣沙溪　早春¶
&KR0714;雪樓臺試晚晴鎻香簾幙釀微酲淺寒燈市有人行¶
　别院金刀裁白苧誰家銀燭度瑤箏早春天氣已闗¶
情¶
　　　　又¶
金碧圍屏小博山錦籠鸚鵡舊雕闌黃金楊柳弄輕寒¶
　翠帳半垂鴛結帶朱門雙掩獸連環東風猶鎻黛眉¶
彎¶
　　　　又　暮春雜興¶
竹檻雲牕古畵圖煙隄花島小蓬壺晝長人靜鳥相呼¶
　元璧光浮銅雀研紫綿香冷博山罏半欹髙枕當人¶
<pb:KR4d0588_SBCK_001-6b>¶
扶¶
　　　　又¶
&KR0040;過池塘緑水生竹隂深處小橋横魚吹翠浪柳花行¶
　獨&KR0029;曲闌魂欲斷沉思傾國句難成忽忽春晚更傷¶
情¶
　　　　又　春感¶
西子湖頭三月天半篙新漲柳如煙十年不上斷橋&KR0179;¶
　百媚燕&KR0078;紅錦瑟五花宛馬紫絲鞭秊秊春色暗相¶
牽¶
　　　　又　丁酉早春試筆柬錢南金¶
&KR0333;後無詩做好春春光却又惱詩人溪頭舉目暗傷神¶
<pb:KR4d0588_SBCK_001-7a>¶
　楊柳官橋人跡絶杏花歌館燒痕新相期何處避兵¶
塵¶
　　　　又　折花士女圖¶
折得幽花見似人沈吟無語不勝春采香徑裏韈生塵¶
　濃緑正迷湘北渚輭紅不入宋東鄰一春幽恨幾囘¶
新¶
　　　　一落索　新柳¶
陌上東風初轉暗黄猶淺金鞭拂雪記章臺是幾度朱¶
門掩　千縷柔絲迎面吹笙人逺粧樓妬冷繡&KR0277;垂恐¶
悞了雙雙鷰¶
　　　　又¶
<pb:KR4d0588_SBCK_001-7b>¶
縷縷鵞黄拂曉弄烟輕裊宐春花外萬&KR0093;金記朝罷鶯¶
啼早　學舞楚&KR0398;猶小不禁寒悄近来張緒减風流又¶
恐被蛾眉惱¶
　　　　南柯子　次韻衛立禮春街蹋月¶
門掩黄昬後風銷絳蠟時行春小隊夜參差一曲&KR0726;音¶
飛上廣寒枝　不訪金&KR0107;客空歌白苧衣畵橋梅影散¶
玻瓈月底婆娑帶得暗香歸¶
　　　　减字木蘭花　秋思¶
錦屏香斷誰在朱樓吹玉管喚起淒淒不似河橋聽得¶
時　雲階月地長憶青燈啼絡緯秋滿間門斷送潘郎¶
痩幾分¶
<pb:KR4d0588_SBCK_001-8a>¶
　　　　又　崔女郎像¶
紅粧傾國人在蒲東誰畵得玉骨成塵往事流傳恐未¶
眞　月明牕戸猶似隔牆花動處夜冷西廂一度魂歸¶
一斷腸¶
　　　　又　呉江夜泊¶
江頭日暮客子移舟迷去路望斷天涯燈火深邨賣酒¶
家　銅駞巷陌荒草寒鵶煙樹隔往事無情&KR0199;夢依然¶
到五陵¶
　　　　清平樂　碧桃¶
瑤笙吹罷月满&KR0726;臺下謌扇半欹羞澹冶一&KR0039;芳塵不¶
惹　臨溪更洗&KR0714;粧低囘玉洞春光換却當時脂臉從¶
<pb:KR4d0588_SBCK_001-8b>¶
敎惱殺劉郎¶
　　　　又　梨花¶
緑房深窈踈&KR0040;黄昏悄門掩東風春又老琪樹生香縹¶
緲一枝晴雪初乾幾囘惆悵東闌料得和雲入夢翠¶
衾夜夜生寒¶
　　　　戀繡衾　初夏¶
柳花零亂愁滿天又江城啼老杜鵑小庭院雨初過櫂¶
歌聲驚&KR0120;晝眠　微風搖蕩湘簾影浪花斜輕裊&KR0144;烟¶
問白苧裁成未剪金刀猶憶去年¶
　　　　又　辛丑元日¶
門前爆竹兒女喧野人家時序尚然盡&KR0003;衜春來好老¶
<pb:KR4d0588_SBCK_001-9a>¶
來人長怕換秊　東風到底無崕岸也&KR0507;勤相過小園¶
第一是朱顔改縱花開羞挿髩邊¶
　　　　又¶
　　　　　　曹&KR0970;文以庚午歲太初老禪洎雲西居¶
　　　　　　竹二翁燈夕所賦&KR0199;藳見示求予追和¶
　　　　　　屈&KR0204;三十餘年三老&KR0726;去乆矣今㫺之¶
　　　　　　感不能己於言也時至正辛丑上元日¶
重逢元夜心暗驚憶當年諸老放情對芳景張燈火畵¶
堂深簫皷到明　烏衣巷口東風在甚而今春艸&KR0333;生¶
試檢&KR0039;繁&KR0160;夢有梅花曾見太平¶
　　　　後庭花　擬古¶
<pb:KR4d0588_SBCK_001-9b>¶
銅壺更漏殘紅粧春夢闌江上花無語天涯人未還&KR0029;¶
樓閒月明千里隔江何處山¶
　　　　又¶
剰船鸚鵡洲題詩黄鶴樓金谷銅駞夢湘雲楚水愁少¶
年遊好懐依&KR0199;故人還在不¶
蟻術詞選卷之一¶
